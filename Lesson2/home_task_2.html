<!DOCTYPE html>
<html>
<head>
	<meta charset="utf-8">
	<meta name="keywords" content="Вогник далеко в степу, Тютюнник, Григір, Тютюнник Григір, скорочене оповідання" />
	<meta name="description" content="Вогник далеко в степу. Автор - Григір Тютюнник. В оповіданні показане життя підлітків у післявоєнні часи" />
	<title>Вогник далеко в степу</title>
	<style>   
   			p {
	    		font-family: 'Times New Roman', Times, serif;
	    		text-align: justify;
	    		text-indent: 30px;
	    		padding: 0 25px 0 25px;
	    		margin-top: 0em; 
	    		margin-bottom: 0em;
	    		line-height: 1.2;
   			}
   			span {
   				color: #347C17;
   			}
  	</style>
</head>
<body>
<h2 style="text-align: right;"><b>Тютюнник Григір</b></h2>
<h1 style="text-align: center;"><b>Вогник далеко в степу</b></h1>


<p>
	<span>Павла</span>, якого всі прозвали <span>Павлентієм</span>, прийняли до училища разом з друзями — <span style="color: #CD7F32">Василем Силкою</span>, <span style="color: #17E0E3">Василем Оборою</span> та <span style="color: #E66C2C">Василем Кібкалом</span>. <span>Павло</span> був сирота. Мати його померла, а коли хлопцеві було дев'ять років, батько одружився з тіткою <span style="color: #F6358A">Ялосоветою</span>. Через місяць батько пішов на війну і не повернувся. Так і живуть вони з тіткою вже шість років в половині хати, бо більшу половину одірвало бомбою.
</p>
<p>
	Тітка <span style="color: #F6358A">Ялосовета</span> сама привела <span>Павла</span> до училища і так розхвалила його перед директором: "Він слухняненький, роботящий, не дивіться, що такий ото малий. Він підросте. І вчиться ловко...", що директор прийняв його під свою відповідальність, бо, як виявилося, хлопцеві не вистачало одного місяця для вступу до училища.
</p>
<p>
	Попав <span>Павло</span> в п'яту групу, більшість якої складали дітбудинківці. А всього в училищі було десять груп: і "механіки", і "столяри". У всіх уже були свої майстри, а п'ятій ще не призначили. І от одного ранку разом з директором прийшов якийсь дідусик. "Він буву ремісницькій формі, новій— новісінькій і настовбурченій ще гірше, ніжу мене; передня пола гімнастерки сягала йому нижче колін, і, йдучи, він підбивав її ними, як фартушину".
</p>
<p>
	Директор познайомив майстра з групою і, гарно про нього відізвавшись, наказав слухатись і поважати Федора Демидовича Снопа, так звали майстра. Слова директора запали хлопцям вдушу: "Майстер — ваш учитель і батько, всі ви перед ним рівні, як рівні перед батьком, хоч більшість із вас,— директор опустив очі і притишив голос,— можливо, й не пам'ятає своїх батьків..."
</p>
<p>
	Потім хлопців повели до майстерні. Там не було нічого незвичайного: "ні дивовижних верстатів, які ми кожен сам по собі повигадували, ні інструментів, розкладених по поличках, ні креслень та схем по стінах". Все було набагато простіше. Та ще й в кутку лежала купа гільз з—під снарядів, з яких потім переробляли залізо на різні деталі.
</p>
<p>
	Почалося навчання. Майстер терпляче пояснював учням навички користування різними інструментами: "Якщо котрийсь із вас ненароком влучить себе по пальчику або щиколотках,— це буває,— не бійтеся: прикладем подорожничку, а біль буде наукою, по чому цілитися — по зубилу чи по руках. Від болю прибуває ума! Така теорія".
</p>
<p>
	З часом всі руки в хлопців були в синцях. Та майстер терпеливо вчив далі: "Набити руку — це не означає побити руки... Йоду в нас немає. Йод пішов на фронт!"Хлопці вже бачили різні інструменти на стендах, та одного разу майстер приніс невеличкий дерев'яний сундучок з інструментами, якими працював він сам. Вони були чисті, блискучі, як іграшки. Першою продукцією, виготовленою хлопцями, стали лопати. Коли учні побачили свою роботу, то дуже зраділи, та ще й майстер похвалив їх. Цього ж дня на лінійці директор за сумлінну працю та старанність нагородив п'яту групу новими комбінезонами.
</p>
<p>
	До училища хлопцям було ходити далеко, і тому вони свій шлях розбили на станції. "Перша, одразу за селом,— Провалля, або Млин (за проваллям на горі стояв вітряк). До цієї станції дорога була крута, але брукована, а далі йшла ґрунтова, аж до райцентру. Друга станція звалася Ли — це два телеграфні стовпи, що підпирають один одного. Третя А — такі ж самі два стовпи, як в Ли, тільки з поперечиною посередині. Четверта — Осика, п'ята — Вербичка, далі Місток, Олійниця..." Так хлопцям було і веселіше, і дорога здавалася не такою довгою. Одного разу вони підрахували, що за чотири роки навчання в училищі їм доведеться пройти понад чотири тисячі кілометрів. Та коли розбили цей результат на роки, виявилось не так уже й багато.
</p>
<p>
	Ходили хлопці босі, бо взуття не було. І тільки в <span style="color: #E66C2C">Василя Кібкала</span> було і взуття, і сумка, і сніданок йому з собою давали з дому.
</p>
<p>
	Дорогою хлопці багато розмовляли. Силка любив географію і розповідав про кожну країну так, наче він там був: "...Так жовто, як у Штокаловому садку од абрикос. Банани, апельсини, ананаси..." Хлопці ніколи не куштували абрикоси і бачили їх тільки в одному садку — в діда Штокала. "Тепер щодня, після силчиної оповіді про абрикосову Австралію, ідучи в училище й назад, ми дивимося на Штокалові абрикоси такими очима, що дід кам'яніє посеред садка — довгий, сухий, сивий — і свариться на нас пальцями". І так хлопцям хотілося цих абрикос, що вирішили вкрасти хоч по жмені: "Та хіба ж це крадіжка, як по жмені?" Вони запалили вогнище неподалік од Штокалового саду і стали чекати ночі. Сиділи довго, вже все й переговорили, аж раптом почули, що до них хтось іде: "— Нате їжте, та йдіть уже додому, бо мені спать хочеться.— Штокало дихнув на насядучим тютюновим духом з рота.— Сідайте, чого ви постовпіли? Хто ж так лагодиться красти? Кричать, балакають, не тільки мені,— у село чути. Вогонь кладуть! Злодії називається..." Дід сів біля вогнища і разом з хлопцями їв абрикоси, а потім ще й послав за добавкою. Потім хлопці допомогли дідові добратися через провалля до двору, а самі понесли додому в пілотках стиглі абрикоси. "Вони тьмяно жовтіли і пахли, здавалося, на всю ніч, аж за село".
</p>
<p>
	Щонеділі вечорами збиралися біля двору <span style="color: #CD7F32">Василя Силки</span>. Сиділи на лавочці коло оградки могили солдата Івана Івановича Кудряша, якого було вбито під час бомбардування.
</p>
<p>
	Прийшла зима, а з нею й перший сніг. <span>Павло</span> все мріяв, дивлячись на свої півхати, як колись він збудує нову хату. Годинника вдома не було, тому хлопці будили один одного: <span>Павло</span> заходив до <span style="color: #CD7F32">Василя Силки</span>, разом з ним до Обори, а вже потім всі разом заходили за Кібкалом. Одного разу їм навіть повезло: вийшли раніше, ніж треба, і їх запросили до Кібкалів у хату та ще й напоїли молоком, якого вони вже й запах забули.
</p>
<p>
	Ще з літа хлопці берегли вогонь біля станції Осика, з настанням зими так і не загасили його, а в дорозі зігрівалися біля нього.
</p>
<p>
	Одної ночі була заметіль. Цілу ніч валив сніг, і так уже сталося, що <span>Павло</span> проспав. Прибіг вранці до Силки, а мати сказала, що той вже пішов. Побіг швиденько далі, думав, що хлопці почекають його в степу біля вогнища. Надворі ще були сутінки. Йти заважав сніг, якого чимало насипало за ніч. Та от вдалині з'явився вогник, <span>Павло</span> вже подумав, що то хлопці роздмухали вогнище, але тут придивився, що вогників було два. Страх холодом пройшовся по спині: "Це ж вовк!". Однактікати було нікуди, аж тут вчувся гул машини і на дорозі з'явилось світло від фар. <span>Павло</span> зрадів і повернувся до машини, махаючи руками і шепочучи. "Візьміть, дядьку... Візьміть дядьку...". Машина навіть не стишила ходу, але <span>Павло</span>, зібравши всі сили, вчепився за борт і заліз у кузов. Потім дотягся до віконця кабіни і попросив: "Дядю, там попереду два хлопці йдуть, візьміть їх!"
</p>
<p>
	Скло в кабіні опустилося, і хлопець почув: "Таки вчепився, гадьонок! Ну, я тебе покатаю! Ти в мене покатаєшся!.."
</p>
<p>
	Машина на повній швидкості пронеслася повз хлопців, що йшли засніжені. <span>Павло</span> через скло роздивився водія. Це був Фріц, який і раніше ганявся за хлопцями.
</p>
<p>
	Шофер знову трохи опустив віконце і вже мирно спочатку з'апитав у <span>Павла</span>, чи запам'ятав він номер машини, а коли той сказав, що ні, тоді запропонував довезти до емтеесу. Ще й попередив, що тільки пригальмує, щоб швидше зіскочив, бо йому стояти ніколи.
</p>
<p>
	Але коли хлопець хотів сплигнути, машина різко набрала ходу, і <span>Павло</span> перекидом полетів на бруківку. Коли опритомнів, почув голос жінки: вона розповідала, як знайшла його в снігу. Поряд сидів майстер і прикладав до його голови сніг. Спитав, чи не запам'ятав номер, та хлопець тільки й зумів промовити: "То Фріц... Я козирок бачив..." Силка пригадав номер машини Фріца. Майстер підвівся і покликав старосту. Наказав зібрати сильніших хлопців і вийти на дорогу. <span>Павло</span>, почувши, як староста називає прізвища своїх дитбудинівських хлопців, подумав: "Одних — не втече..."
</p>
<p>
	Послали за лікарем.
	Гришуха сів біля <span>Павла</span> і простягнув шматок хліба з сіллю, щоб той підкріпився.
</p>

</body>
</html>